<?xml version="1.0" encoding="utf-8"?>
<resources>
    <string name="_1">ESTASAUN 1 :\n PILATOS TESI LIARona tiha lia hirak ne’e, Pilatos lori fali Jezús mai iha liur, hodi tuur iha justisa tuur fatin, naran “fatin fatuk belar,”ne’ebé iha lia Ebreu “Gabbata.” Loron ne’e, loron hadia Paskua nian, besik meio-dia. Pilatos hateten ba Judeu sira:“Im-nia liurai mak ne’e!” Sira hatán hodi hakilar: “Lori Nia ba, lori Nia ba; hedi Nia ba krus!” Pilatos husu ba sira:“Ha’u sei hedi imi-nia liurai ba krus?” Am’lulik boot sira dehan: “Ami-nia liurai mak Cesar de’it.” Ne’e duni, Pilatossaran Jezús ba sira atu sira hedi Nia ba krus. (Jo 19,13-16)\n> Ba sira ne’ebé hela iha kadeia tan injustisa\n> Ba foin-sa’e sira ne’eb’e presiza tulun, maibé simu de’it “kondena”</string>
    <string name="_2">ESTASAUN 2 :\n EMA TAU KRUS IHA JESÚS NIA KABAAS Soldadu sira lori Nia ba pretoriu laran, hafoin, halibur tiha sira maluk hotu, sira tau ba Nia hena mean ida. Sira leu aitarak, tau ba Nia ulun. Tuir mai, sira kumprimenta Nia dehan, “Viva, liurai Judeu sira nian!” Sira baku Nia ulun ho fafulu ida, tafui ba Nia, no hakneak iha Nia oin hodi hanai Nia. Hasara tiha Nia, sira hasai hena mean, tau fali Nia hatais. Sira lori Nia husi neba atu iha krus. (Mk 15,16-20)\n> Ba família sira ne’ebé fó todan ba malu\n> Ba sira ne’ebé la hetan tulun iha difikuldade laran</string>
    <string name="_3">ESTASAUN 3 :\n JEZÚS MONU BA RAI Nia mak simu moras aat ne’e, hodi tau iha nia kabaas. Ita haree Nia, hanesan ema dadur-atan, nu’udar ema Maromak kastigu, nu’udar ema ida mo’e lerek. Maibé Nia hetan kastigu tan ita-nia salan. Nia hetan mate, tan ita-nia hahalok aat. Ita-nia salan mak todan iha Nia kabaas. Tanba Nia kanek boot ne’e, ita hetan isin di’ak. (Is 53,4-5)\n> Ba foin-sa’e sira ne’ebé la iha ona sentidu sala nian\n> Ba sira ne’ebé provoka ema seluk nia terus</string>
    <string name="_4">ESTASAUN 4 :\n JEZÚS HASORU NINIA INAN Simeão fo bensa ba sira, hodi dehan ba nia inan Maria: «Haree ba, labarik ne’e mosu mai atu hatun no foti ema barak iha Israel, no mos atu sai sinal ida ne’ebé halo ema nia lia la tuir malu; 35no surik ida sei sona borus ita nia fuan, atu fo sai buat ne’ebé ema barak hanoin iha sira nia laran. (Lk 2,34-35)\n > Ba inan sira ne’ebé hetan terus husi oan sira\n > Ba oan kiak sira</string>
    <string name="_5">ESTASAUN 5 :\n SIMÃO SIRENEU TULUN JEZÚS Sira kaer ema ida naran Simão husi Sirene, Alexandre no Rufo nia aman, ne’ebé fila dau-daun husi to\'os, atu lori krus. Sira lori Nia ba fatin ida naran Golgotha, katak, fatin «ulun ruin nian». (Mk 15,21-22)\n > Ba foin-sa’e sira ne’ebé servisu nu’udar voluntariu iha mundu tomak\n > Ba refujiado sira</string>
    <string name="_6">ESTASAUN 6 :\n VERONIKA LARAN SADIA BA JEZÚS Nia oin la furak, la kmanek atu haksolok ita. Nia oin sei la monu duni ba ita-nia laran! Ema sei hewai Nia, ema sei hakribiit Nia. Nia ema ida hetan ona terus wa’in; Nia, ema terus na’in ida duni! Nia hanesan ema moras aat, ema ne’ebé ita hakribiit, ita ta’uk la besik, ita fila kotuk ba Nia. (Is 53,2-3)\n > Ba sira ne’ebé servisu iha ospital\n > Ba foin-sa’e sira ne’eb’e lakon sira-nia dignidade</string>
    <string name="_7">ESTASAUN 7 :\n JEZÚS MONU FALI BA RAI Ita hotu la’o namkari lemo rai, nu’udar bibi, ida-idak tuir nia dalan. Na’i Maromak tula ba Nia kabaas ita-nia hahalok aat. Nia rasik hasa’e Nia moris atu kasu ema nia salan. Nia bei-oan sira sei wa’in tebes. Nia moris sei naruk tebes duni. Na’i Maromak nia liman fatin sei buras, tan Nia. (Is 53,6.10)\n > Ba foin-sa’e sira ne’ebé la barani atu hasoru difikuldade\n > Ba aman-inan sira ne’ebé susar atu eduka oan sira</string>
    <string name="_8">ESTASAUN 8 :\n JEZÚS HASORU FETO SIRA Ema lubun boot tuir Nia, no mos feto sira ne’ebé tanis hodi hanoin tebes Nia. Maibé Jezús fila oin ba sira, dehan: «Jerusalem nia oan feto sira, imi keta tanis tanba Ha’u; di’ak liu tanis tan imi an rasik no tan imi nia oan sira. Basa loron sei to’o mai wainhira ema sei dehan: ‘Rahun di’ak ba feto sira ne’ebé oan la iha, knotak sira ne’ebé la ko’us, hirus matan sira ne’ebé la fo susuben.’ Iha loron ne’ebá sira sei dehan ba foho aas sira: ‘Imi monu mai ami leten!’ no ba foho ki’ik sira: ‘Imi taka tiha ami!’ Basa sira halo ona nune’e karik ba ai-hun matak, ba ai-hun maran sira sei halo sa ida?» (Lk 23,27-21)\n > Ba foin-sa’e sira ne’ebé lakon ona fiar\n > Ba ema hotu ne’ebé iha terus laran</string>
    <string name="_9">ESTASAUN 9 :\n JEZÚS MONU BA RAI DALA IDA TAN Maski ema hateten aat Nia, Nia nonok de’it, la loke ibun. Hanesan bibi oan ema lori ba oho, nu’udar bibi ksalak ema tesi nia fulun, la namée. Nune’e mós, Nia la loke Nia ibun. Nia la hetan ona moris iha rai-klaran: ema oho tiha ona Nia, tan povu nia salan. (Is 53, 7-8b)\n > Ba foin-sa’e sira ne’ebé lakon ona esperansa\n > Ba sira ne’ebé lasu ema seluk hodi buka sira-nia interese</string>
    <string name="_10">ESTASAUN 10 :\n EMA KOLU JEZÚS NIA FARU Hedi tiha Jezús ba krus, soldadu sira hola nia unuk hodi fahe ba sira na’in hat. no mós nia hatais. Hatais ne’e la suku ida, ema soru naruk de’it. Tan ne’e sira dehan ba malu : «Ita keta les hatais ne’e: Ita koko de’it sorte atu haree nia monu los ba se.» Nune’e sai tuir los lia eskrituura ne’ebé dehan: «Sira fahe Ha’u nia hena ba malu, sira koko sorte ba Ha’u nia hatais.» Soldadu sira halo duni nune’e. (Jo 19,23-24)\n > Ba ki’ik sira ne’ebé boot sira hanehan\n > Ba feto sira ne’ebé moris iha prostituisaun</string>
    <string name="_11">ESTASAUN 11 :\n EMA HEDI JEZÚS IHA KRUS Sira lori Nia ba fatin ida naran Golgotha, katak, fatin ulun ruin nian. Sira hakarak fo tua kahur ho naan horun ba Nia, maibé Nia la hemu. Tuir mai, sira hedi Nia iha krus. Sira fahe Nia hatais ba malu hodi koko sorte atu haree ida-ida lori ida ne’ebé. Sira hedi Nia ba krus iha tuku sia dader. Buat ne’ebé sira hakerek atu hatudu tansa Nia hetan kastigu mak: “Liurai Judeu sira nian.” Hamutuk no Nia, sira hedi mos ba krus na’okten na\'in rua, ida iha sorin kuana, ida seluk iha Nia sorin karuk. (Mk 15,22-27)\n > Ba sira hotu ne’ebé la hatene perdua\n > Ba sira ne’ebé moris iha funu laran</string>
    <string name="_12">ESTASAUN 12 :\n JEZÚS MATE Iha loron fahe rua, rai tomak sai nakukun, to\'o tuku tolu loraik. Iha tuku tolu loraik, Jezús hakilar ho lia maka\'as, “Eloi, Eloi. lama sabachtani?” katak, “Ha’u Nia Maromak, Ha’u Nia Maromak, tansa Ita husik Ha’u?” Rona tiha ne\'e, sira balun dehan, “Haree ba, Nia bolu Elias!” Sira ida halai hodi habokon hena iha tua sin, hafoin tau ba fafulu ida nia rohan, lolo ba Nia atu hemu hodi dehan, “Hein lai, ita haree Elias sei mai atu hatun Nia ka lae!” Jezús, hodi hakilar maka\'as, iis kotu. Hena templu nian nakles husi leten to\'o kraik, fahe rua. Senturiaun ne’ebé iha krus nia oin, haree Nia iis kotu nune\'e dehan, “Tebes, ema ne\'e Maromak nia Oan duni!” (Mk 15,33-39)\n > Ba labarik no foin-sa’e sira ne’ebé agonia\n > Ba sira ne’ebé buka nafatin atu halo aat ba ema seluk</string>
    <string name="_13">ESTASAUN 13 :\n EMA HATUN JEZÚS HUSI KRUS Tamba loron ne’ebá, loron hadia an nian, atu ema mate sira nia isin la bele hela iha krus iha loron Sabadu, tan Sabadu ne’e loron boot ida, Judeu sira husu Pilatos atu hatohar tiha sira nia ain, hodi hasai sira nia isin mate husi krus. Ne’e duni, soldadu sira mai baku tohar tiha ema uluk nia ain, hafoin ida seluk nian, sira ne’ebé sira hedi hamutuk ho Jezús. To’o tiha Jezús, tan haree Nia mate tiha ona, sira la hatohar nia ain; maibé soldadu ida sona borus nia sorin ho diman, hodi halo be kahur ho ran suli sai. (Jo 19,31-34)\n > Ba foin-sa’e sira ne’ebé família hakribiit\n > Ba sira ne’ebé mate mesak, abandonadu</string>
    <string name="_14">ESTASAUN 14 :\n EMA HAKOI JEZÚS NIA ISIN Iha loraik, tamba loron ne\'e loron atu hadia sasan nian, katak loron molok Sabadu, Jose Arimateia, membru Sinedriu ida ho naran boot, koalia ho Pilatos hodi husu Jezús nia isin mate. Jose ne’e mos hein Maromak nia reinu. Pilatos hakfodak katak Jezús mate ona. Nia bolu senturiaun ida hodi husu Jezús mate ona duni ka lae. Wainhira senturiaun fo hatene lo-los. Pilatos fo Jezús nia isin mate ba Jose. Jose sosa lensol ida. Nia hatun hodi falun Nia ho lensol ne’e, no hakoi Nia iha rate ida ne’ebé ke’e tiha iha fatuk. Nia duir fatuk ida ba rate nia odamatan. (Mk 15,42-46)\n > Ba sira ne’ebé la lakon esperansa iha situasaun terus nian\n > Ba sira ne’ebé moris hodi subar an tan persegisaun</string>
</resources>